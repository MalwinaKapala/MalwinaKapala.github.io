---
title: 'Miłość'
description: 'Z pamiętnika min wymuszonych'
pubDate: '02.14.2025'
heroImage: '/atoms.jpg'
---
<pre>

Miłość

Co ja wiem o miłości?
Czy to bardziej o wymiarze boskości?
Czy o bliskości? Nagości?
Czy jak dostanę całus namiętny
To już jest miłość? Czy tylko gest ponętny?
Czy jak ktoś mnie słucha
I się o mnie troszczy
To już wyraz miłości?
Czy zwykłej uprzejmości?
Czy jak bez niego spać nie mogę
To jeszcze miłości granie?
Czy moje do niego przywiązanie?
Czy jak mnie w brzuchu ściska z zazdrości
To czy to objaw miłości?
Czy jak w twarz dostanę
Za niewłaściwe do niego odezwanie
To czy to jeszcze zakochanie?
Czy jak naznaczysz przysięgą jeden drugiego
To czy to wyraz miłości bliźniego?
Czy jak stąpasz po rozżarzonych węglach
Że w stopy parzy, a przestać nie możesz
Czy to zamiłowanie do mocnych wrażeń?
Czy jak skoczę z miłości w przepaść
Po niekończących się odejściach i powrotach
To już nie jest tylko głupota?
Gdy kto kocha, a drugiego rujnuje
Czy on dobrze miłość pojmuje?

Co ja wiem o miłości
Może pomyślę nad nią jeszcze
Może w przyszłości jeszcze
Będę piękne o miłości pisać wiersze 

Dzikowo 9.01.2025 r.


</pre>
