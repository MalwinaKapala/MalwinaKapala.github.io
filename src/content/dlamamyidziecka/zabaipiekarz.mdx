---
title: 'Żaba i Piekarz'
description: 'Dla mamy i dziecka '
pubDate: '12.18.2023'
heroImage: '/frog.jpg'

---
<pre>

Żaba i Piekarz

Przyszła Żaba do Piekarza
I tak wkoło mu powtarza:
„Na śniadanie zjadłam muszkę,
Stos komarów z wielkim brzuszkiem, 
Lecz o chałce ciągle marzę. 
Spać nie mogę, w nocy łażę. 
Budzę ciągle inną żabę,
Denerwuję ryby w stawie”.

Piekarz na to rzecze składnie:
„Chałka na śniadanie Pannie?
Pierwsze słyszę, by do brzucha
Żabie pchać z drożdży racucha. 
Lecz gdy Pani przekonana, 
Że ta dieta żabie służy,
Mogę wrzucić wór wypieków
Do najbliższej tej kałuży.
Chałki, pączki, bajaderki,
Chrustu pełne salaterki.
Niech zajada żaba śmiało!
Mnie w piekarni drożdży stało”.

Na to Żaba zachwycona:
„Chałek czeka cała tona!”.
I siedziała, zajadała.
Potem trochę poleżała. 
Zjadła chałek cztery rzędy,
Aż wyrosły żabie zęby!

Dzikowo, 11.12.2023 r.


</pre>
