---
title: 'W pokoju'
description: 'Dla mamy i dziecka '
pubDate: '12.20.2023'
heroImage: '/intheroom.jpg'
mp3: 'mp3/wpokoju.mp3'
---
<pre>

W pokoju

Czy ja mogę w swoim pokoju
Mieć trochę świętego spokoju?
Krążyć bez celu w koło
Aż mnie nogi rozbolą?

Czy ja mogę w swoim pokoju
Pić do woli słodkich napojów?
Zajadać cukrowe lizaki
Mieć czekolady pełne plecaki?

Czy ja mogę w swoim pokoju
Robić przewroty, gwiazdy do znoju?
Chodzić spać o północy
Strzelać do tarczy z gumowej procy?

Czy ja mogę w swoim pokoju
Grać głośno na skrzypcach, dzwonkach, oboju?
Chować w kartonie węże, jaszczurki
Na młodszą siostrę ostrzyć pazurki?

Czy ja mogę w swoim pokoju
Mieć od rodziców trochę spokoju?
Nie słuchać jak mama i tata biadoli
O myciu, jedzeniu, sprzątaniu pokoi?

W takim pokoju mam swą oazę
O smokach i elfach sobie marzę
Wiszę na łóżku z głową do dołu
I nie zamierzam zjeść w kuchni rosołu!

Dzikowo, 12.12.2023 r.


</pre>
