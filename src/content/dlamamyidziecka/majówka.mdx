---
title: 'Majówka'
description: 'Majówka wiersz '
pubDate: '09.27.2023'
heroImage: '/clown.jpg'
---
<pre>

***

Jak na co dzień znaleźć wsparcie 
W rozkrzyczanym tłumie gapiów 
Ja ja ja mam parcie parcie
By rzec nic milionem gagów

Fotka żarcik wygibasek
Ja prze Pana umiem basem 
A sopranem? Też! No jasne!
Ego ciasne, ale własne

Czubek nosa na śniadanie
Ciężko wchodzi to pytanie
Co tam słychać? Jak się miewasz?
Po co pytać, gdy polewasz

Na wygodnej tej kanapie
Się rozsiadasz zniechęcenia
Nawet trochę nie udajesz 
Ni zdziwienia, podniecenia

Kręci się ta farsa bycia 
Jarmark „ja”-jów „prześmiechajów”
A ja dalej szukam życia 
Krzty kakao w wiosce Majów

</pre>
