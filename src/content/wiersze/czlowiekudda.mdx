---
title: 'Człowieku DDA'
description: 'Ankieta społeczna'
pubDate: '03.09.2024'
heroImage: '/ddahuman.jpg'
---
<pre>
  
Człowieku DDA

Zajęło Ci tyle lat
Człowieku bez granic bez dna
By wronom 
Co krakać kazały:
"Kra!",
Powiedzieć w końcu:
"Sza!"

Zajęło Ci całą wieczność
Człowieku z żelaza
Z marmuru
By pokłonów nie czynić
Ojcom
Co przypierali
Do wysokiego muru

Zajęło Ci całe dekady
Człowieku w kajdanach
Bez szpady
By stanąć w swojej obronie
Nie cierpieć miłości
W cierniowej koronie

Zajęło Ci lata, miesiące
Człowieku z gliny i piasku
W ostatnim tchnienia wrzasku
Wypłynąć na powierzchnię
Zaczerpnąć tlenu

Zajęło Ci chwilę
Decyzja zapadła
Nie musisz dać się krzywdzić
By miłości bliźniego zaznać 

Dzikowo, 4.03.2024 r.

</pre>
