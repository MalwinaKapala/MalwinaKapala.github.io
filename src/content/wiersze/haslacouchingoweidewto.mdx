---
title: 'Hasła couchingowe - idę w to!'
description: 'Czas apokalipsy'
pubDate: '02.18.2026'
heroImage: '/oldwoman.jpg'
---
<pre>
  
Hasła couchingowe - idę w to!

Szklanka ciepłej wody na czczo
Dolać łyżkę octu jabłkowego, żywego

10 minut medytacji
Przed poranną rutyną 
Cierpną mi nogi, chce mi się siku
Płyńcie myśli, pozwalam wam odejść

Toaleta. Siku, mycie zębów
Mycie twarzy, krem, masaż
Rollerem jadeitowym
Lista - kupić w drogerii gua sha
Piszą, że lepsze niż roller

Ubieranie. Jeansy, koszula
Wiąże włosy
Makijaż, uzupełniam ten permanentny
Zanotować - następne zagęszczanie
Rzęsy, brwi - pod koniec miesiąca 
Dorzucić botoks

Śniadanie. Jajka na miękko
Nastawiam jak co dzień
Plaster szynki, pomidor, salata
Wysokobiałkowe
Kiełki brokuła - skończyły się
Zanotować - kupić kiełki w drodze z pracy

Zastawić zmywarkę przed wyjściem
Pakowanie. Torebka, laptop, klucze
Okazać wdzięczność za ciepły dom,
Ogrzewanie, samochód, paliwo
Mroźna zima w tym roku

W pracy 100% wydajności
Spotkania, uśmiechy, plany
Na najbliższy kwartał
Włosy lśnią po keratynie
Wszyscy się zachwycają
Następny fryzjer - iść w keratynę

W drodze do toalety, spojrzenie w lustro
Żelazne pośladki nie wypełniają jeansów
Następny tydzień na siłowni - 
Dołożyć trening na pośladki

Kalendarz - za miesiąc laser
Depilacja ciała, druga wizyta z trzech
Sezon na bikini - soon to be
Usuwanie zbędnego owłosienia - on process

Powrót z pracy. Auto, korki
Audiobook: „Jak znaleźć idealnego 
Partnera. Niezbędnik dla zabieganych”
Poprawka szminki w korku
Garaż, dom

Obiad. Thermomix, paprykarz rybny
Pomidorowy, wysokobiałkowy
Olej lniany na zimno
Masło klarowane, spirulina, chia
Obiad dla kota - Gourmet Gold
Casserole pasztet mus mix

Poobiednia drzemka, medytacja, afirmacja
Rozciąganie, joga, krowa, kot, gołąb 

Wieczorny seans tv
Netflix, Disney, prime video
Dom dobry, do Złego wracam
Nadrabiam klasykę, na topie

Kolacja. Sałata, ogórek
Łosoś dziki, oliwki, ser żółty bio
Zapomniałam o kiełkach
Spirulina, zakwas, chia

Wieczorna toaleta, krem, serum
Joga twarzy, aplikacja
Dwie stówy na miesiąc. Warto

Łóżko, świeża pościel, opaska na oczy
Korki w uszy. Mieszkanie
Przy ruchliwej ulicy
Potrzebne korki

21.30. Łapie mój beauty-sleep
Śnie moje błogie sny

Bądź na topie
Bądź fit
Licz kroki
Licz makro
Licz barany
Osiągnij sukces
Bądź niezależna
Nie księżniczkuj
Nie grymaś
Nie łam się
Nie garb się
Wyprostuj się
Nie marszcz się
Nie martw się
Wyluzuj się
Wysłów się
Nie mów z pełnymi ustami

Bądź na topie
Bądź fit
Licz kroki
Licz makro ...

10.02.2026 r.

</pre>
