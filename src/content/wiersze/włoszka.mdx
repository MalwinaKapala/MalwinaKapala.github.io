---
title: 'Włoszka'
description: 'Mam głos'
pubDate: '11.08.2023'
heroImage: '/italiangirl.jpg'
---
<pre>
  
Włoszka

Mamma mia! - spójrzcie na nią
Idzie dama w białej sukni
Pierś wypięta, krok miarowy
Śmieje się do Pana w głos
Nie przeszkadza jej tłum gapiów
Ni spojrzenia, ni karcenia
Błyszczy ciemny, falowany włos
Z pieskiem kroczy na ramieniu
Za nic ma fasony, umiar
Sztywne miary, konwenanse
Nogi do samiutkiej ziemi
Kawa, szepty, błysk, romanse

Dolce vita! - drogie Panie
Pizza, pasta i gelato
Czy ja muszę grzecznie siedzieć 
Kiedy można być armatą?

Krągłe piersi, pełne biodra
Usta znów wydęte w dąs
Nagle dywan się rozwija
Czerwoniutki
Silne ramię do Twych usług
Limuzyna, czarny wąs
Pomocników sznur malutkich

Gracie, pa, arrivederci
Niech mnie bronią Wszyscy Święci
Przed zmarzliną wieczną w zadzie
Zahamowań, słów poprawnych
Śmiechów stu
Stłumionych gdzieś w zarodku
Niech rozgrzewa ogień włoszki
Lekkość, dystans i fantazja
Usta - karmin boski
A na głowie papilotki

Toruń, 8.11.2023 r.

</pre>
