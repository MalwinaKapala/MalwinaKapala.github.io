---
title: 'Forma'
description: 'Z pamiętnika zielarki '
pubDate: '01.08.2026'
heroImage: '/form.jpg'
---
<pre>

Forma

Ułożyliśmy ludzi w formy
Nadaliśmy im powinności i role
Uformowaliśmy ich w swoją percepcję
By wiedzieć jak żyć
Na tym ziemskim padole

Ułożyliśmy ludzi w formy
Nadaliśmy im określone fryzury
Widzimy ich przez swoje okulary 
Ubieramy ich we własną moralność

Ułożyliśmy ludzi w formy
By łatwiej nam było znieść 
Swoje niedoskonałości
Ubraliśmy ich we własną moralność
By prościej było oceniać
I obrzucać obelgami

Ułożyliśmy ludzi w formy
By nadać kształt własnym osądom
By móc ich karać i ganić
Bez szkody dla swego odbicia w lustrze

Ułożyliśmy ludzi w formy
By mieć upust dla swych słabości
Żeby nie musieć się tak mocno starać
I dążyć do bycia lepszym, piękniejszym

Ułożyliśmy ludzi w formy
Bezduszne golemy, nierealne kukły
Wbijamy w nie co dzień igły frustracji
Topimy smutku marzanny

To inni mają być piękni i silni
Inspirujący i czyniący dobro
Mają mieć czyste serca i dusze
Jasne umysły i nieskazitelną moralność
Po to, byśmy my mogli trwać w mroku
Własnych wad i słabości
Byśmy mogli się rozłożyć wygodnie
Na zwyczajnej, szarej kanapie życia

Nieś światło i trwaj
Upadaj i wstaj
Choćby miał to być 
Jedyny jasny promień
Na dzisiejszym pochmurnym niebie

Dzikowo, 30.09.2025 r.


</pre>
