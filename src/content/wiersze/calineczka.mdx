---
title: 'Calineczka'
description: 'Calineczka wiersz '
pubDate: '12.08.2023'
heroImage: '/photo-1601776735276-aea8cdcfffbb.webp'
---
<pre>
Calineczka

A Ty dziewczynko           
Schowana dziś w mej kieszeni
Czego potrzebujesz mocno?
Jakie z marzeń się na dnie Twych łez mieni?

Czy buciki za małe 
Na siłę na stopy wcisnęli?
Czy krzyczeć na gardło całe
Oszczerstwa kazali, na udry wzięli?

A Ty dziewczynko 
Schowana dziś w mej kieszeni
Czemu chodzisz boso?
Kto Ci za kołnierz napchał kamieni?

Czy zima już wiosną nastała?
Pod powiekami piasek zeszłego lata
Czy mówią ciągle żeś jest za mała?
Cudze baśnie rok w rok zaplatasz

A Ty dziewczynko 
Schowana dziś w mej kieszeni
Czemu siedzisz cicho?
Gdy ja się pytam dokąd idziemy?

Czy Cię kto zbił i wstawił do kąta?
Poklepał po plecach, uśmiech dokleił
Zabronił się w wesołości krzątać
I niewidzialną ręką brudy bielił?

A Ty dziewczynko
Schowana dziś w mej kieszeni
Czy pójdziesz pod rękę ochoczo?
Nad kubkiem herbaty pochyleni

Siedzimy sobie nad rzeką
Moczymy nogi w zimnej wodzie
Choć do jedności daleko
Widzimy się w tafli odbicia urodzie


Dzikowo, 2.09.2023 r.

</pre>
