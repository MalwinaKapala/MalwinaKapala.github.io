---
title: 'Galatea'
description: 'Z pamiętnika zielarki'
pubDate: '07.01.2025'
heroImage: '/galatea.jpg'
---
<pre>
  
  
Galatea

Przytul mnie proszę mocno
Zziębnięte moje ciało
Wiatrem smagane północnym
Szronem pokryte
Marmurów stuletnich
Od wieków
Uformowanych zręcznie
W zimne bryły

***

Przytul mnie mocno
By dusza
Która ciepła nie zaznała
Mogła wziąć wdech głęboki
I poczuć pierwszy raz od dawna
Słońce

***

Przytul mnie mocno
Bym poczuła, co to życie
Gdzie krew kipi od rozkoszy
A członki znajdują swoje miejsce
Nie muszę ich ignorować

***

Przytul mnie mocno rzeźbiarzu
Taką, jaką żeś mnie stworzył
Zimne jak lód moje ciało
Jest idealne, długie, Twoje, Pigmalionie

***

Przytul mnie mocno kochany
Chcę być Twą na zawsze
Muszę stworzoną z kamienia
Duszę odnaleźć w cieple Twego serca

***

A kiedyś odejdę od Ciebie
Bo siebie w Tobie nie odnajdę
Odejdę do miast odległych, do ludzi
Których będę zachwycać
Swą urodą i intelektem
Będą mnie wielbić, pieśnią opiewać
Dary składać lubieżne
Me ciało alabastrowe pieścić

***

A Ty będziesz próbował mnie zatrzymać
Twój obłęd nie pozwoli
Mi być wolną
Będziesz mnie szukał
Nad brzegiem wód nieznanych
Gdzie w morskich falach
Pragnę się schować
Złapiesz za moje zimne nogi
A ja Cię obejmę, mocno przytulę
I swoim ciężkim ciałem
Poprowadzę w głębiny wiecznego
Jutra
Będziemy tam szczęśliwi Pigmalionie
A o miłości naszej, doskonałej
Będą śpiewać najpiękniejsze pieśni
Mój rzeźbiarzu, stwórco -

Twoja Galatea

Dzikowo, 31.03.2025 r.



</pre>
