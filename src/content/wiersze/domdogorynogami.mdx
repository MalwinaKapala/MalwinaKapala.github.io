---
title: 'Dom do góry nogami'
description: 'Ankieta społeczna'
pubDate: '09.16.2024'
heroImage: '/upsidedown.jpg'
---
<pre>
  
W domu do góry nogami
Strach przeplata się z łzami
W domu do góry nogami
Nie ma podłogi, sufitu, ściany

W domu do góry nogami
Marzenia toną w otchłani
W domu do góry nogami
Nie ma umiaru, nie ma granic

W domu do góry nogami
Śpisz z otwartymi oczami
W domu do góry nogami
Zamrażasz czucie jak granit

W domu do góry nogami
Gonitwa myśli, tsunami
W domu do góry nogami
Masz siebie samego za nic

W domu do góry nogami
Każdy każdego rani
W domu do góry nogami
Nie ma dna, nie ma dali

W domu do góry nogami
Stoisz jak sarna na straży
Słuchasz każdego szmeru
Czekasz, aż coś się wydarzy

W domu z prostymi ścianami
Sufitem nad głową, podłogą pod stopami
Nie umiesz oddychać
Dusisz się zwyczajności oparami

Toruń, 16.09.2024 r.

</pre>
