---
title: 'Pogrzeb wilka'
description: 'Ankieta społeczna'
pubDate: '09.18.2024'
heroImage: '/wolfforest.jpg'
---
<pre>
  
Pogrzeb wilka

A gdyby tak pogrzebać wilka?
Oddać ostatnie honory?
Wykopać dół w lesie
Ciało włożyć do trumny z gałęzi
Zasypać ziemią, położyć kwiaty
Czerwony Kapturek by zaśpiewał
Babcia uplotłaby wieniec
Gajowy wystrzeliłby pożegnalną salwę

Może zakończyłoby to 
Tę bajkę raz na zawsze
Może zakończyłoby też inne bajki
Które się dobrze kończą?
Może by to zrobić raz a dobrze
Po bożemu
Niech mu ziemia lekką będzie
Memento mori
Amen

Może wtedy będziemy mogli spać spokojnie

Toruń, 16.09.2024 r.


</pre>
