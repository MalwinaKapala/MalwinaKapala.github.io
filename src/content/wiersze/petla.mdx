---
title: 'Pętla'
description: 'Ankieta społeczna'
pubDate: '01.01.2024'
heroImage: '/photo-1601776735276-aea8cdcfffbb.webp'
---
<pre>

Pętla

Chodzisz po utartych ścieżkach
Wtydeptanych szlakach górskich
Brzegach kamienistych rzek
Znanych leśnych wąwozach

Zakładasz znoszone buty
Z dziurą pod pachą podkoszulek
Przygładzasz zmierzwiony poranny włos
Idziesz do przodu, jak co dzień

Te same myśli, gesty, spojrzenia
Rozbiegane pragnienia, patos
Nieuprane w oknach firany
Zaklęty pod nosem zwykły los

Czas zatacza koło
Podwiązane dojrzałe w słońcu pomidory
Modlisz swój dzień wieczornym aniołom
Dziękujesz za chwile pozbawione trwogi

Siadasz na kamieniu
Wartki strumień obmywa Ci nogi
Tkwiąc tak godziny, w słońcu, w cieniu
Widzisz wody liczne odnogi

Te same nurty, zwroty, prądy
Ślady życia, śmierci zachody
Ludzkie przywary, pochwały, osądy
Klucze, drabiny, pod nogami kłody

Ten ogrom tlenu
Chłoniesz, połykasz
W pętli życia trwasz swój czas
Jesteś, oddychasz

Toruń, 17.01.2024 r.
  
</pre>
