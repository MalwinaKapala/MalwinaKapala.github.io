---
title: 'Zero'
description: 'Czas apokalipsy '
pubDate: '01.14.2026'
heroImage: '/zero.jpg'
---
<pre>

Zero 

Zero litości 
Dla otwartej wrogości
Zero litości
Dla pięści i zębów
Połamanych kości

Zero litości
Dla głupoty ludu
Nieusprawiedliwionej ułomności
Zero litości
Dla przeciętności
Przesuwającej się papki
Tonącej bez refleksji 
W przezroczystości

Zero litości
Dla zaciętości
Nabitej broni
Tak na zaś
Wycelowanej w gotowości

Zero litości
Dla miłości
W imię zasad, w imię religii
Wypaczonej moralności

Zero litości 
Dla nieproszonych gości
Czy mógłbyś dziś grzecznie
Spieprzać z moich włości?

Zero litości
Dla bezcelowej nagości
Odziej się w skórę
Bądź ciałem z krwi i kości

Zero litości 
Dla praw mniejszości
Jest Was mało?
Nie jesteś stąd?
Jaki Cię czeka los
W świecie bez przyszłości?

Zero litości
Dla samotności
Nie masz stada?
Szykują Ci stos
Na którym będziesz płonął
Jak stąd
Do wieczności

Dzikowo, 13.01.2026 r.



</pre>
