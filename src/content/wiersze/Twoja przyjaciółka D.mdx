---
title: 'Twój przyjaciel lęk'
description: 'Mam głos'
pubDate: '10.04.2023'
heroImage: '/DoloresFriend.jpg'
mp3: 'mp3/Twoja przyjaciółka D.mp3'
---
<pre>
  
Twój przyjaciel lęk

Twoja przyjaciółka Dolores
Dobrze się znacie od lat
Czujesz przed nią wilczy mores
Choć żyjecie za pan brat

Włos ma zawsze ułożony
Szminka, kancik, czarne szpilki
Lecz jej umysł wciąż zmącony
Brak mi tchu, nie spocznę chwilki

Leci kula śnieżna, trzask!
Rośnie gula w gardle, wrzask!

Twoja przyjaciółka Dolores
Pije dziś kawę u Sowy
Wciąga ją świat perfekcji jak magnes
W zaciszu pudruje rozklejone połowy

Leci kula słońca, blask!
Nic nie widzę, ratuj! Brzask!

Twoja przyjaciółka Dolores
Zbiera manatki po ostatnim krachu
Czy i tym razem znajdzie Twój adres?
Czy koło może nabrać większego zamachu?

Leci kamień twardy, bum!
Już nie wstanę. Słyszę szum.

Twoja przyjaciółka Dolores
Budzi się. Wszystko ucichło. Zen
Ociera pot z czoła. Jest
Dobrze, że to tylko sen

Toruń 4.10.2023 r.
</pre>
