---
title: 'Dwubiegunowi'
description: 'Czas apokalipsy '
pubDate: '01.27.2026'
heroImage: '/bipolar.jpg'
---
<pre>

Dwubiegunowi

Na dwóch biegunach trwają
Kruche, rozedrgane cząstki
Do połów swych nieustannie wołają
Nie mogą znieść ze sobą rozłąki

Na dwóch różnych krańcach wyją
Rzucają o ścianę nabrzmiałe tkanki
Aż dobrze znane demony przyjdą
I staną do walki w nierówne szranki

W dwóch różnych światach przyszło im żyć
Nie znają łagodnej ziemi pośrodku 
W której tak bardzo pragnęliby być 
Patrząc na dwubiegunowych przodków

W odwiecznej walce z samym sobą
Próbują pogodzić się z losem
Królowie życia, gwiazdorzy, amanci
Idą w wysokim biegunie za ciosem

Złote zegarki, futra, brylanty
Szampan się leje dziś strumieniami
By opaść twardo na świt rozdarty
Bólem, rozpaczą, palącymi łzami

Nie wiedzą gdzie, co, z kim i dlaczego
Budzą się nagle w nieznanej krainie
Próbują dowiedzieć się tego
Co robili w biegunów malignie

Aż razu pewnego, gdy się obudzą
Nie znajdą wokół siebie nikogo
Tylko pustka, ciche echo
Odbijające się od gołych ścian trwogą

Usiądą na wygniecionej kanapie
Zapadną w zbyt długi sen zimowy
Tak miną wszystkie pory roku w nie-jawie
Nim dwubiegunowi będą jak nowi

Odrodzą się jak feniksy z popiołów
Gotowi, by znów zawojować świat
Powoli, coraz mocniej, wypełzną z dołów
Na powierzchnię pełną żywych barw

Znów się poczują mocni i pewni
Okopani w dwubiegunowym micie
Czasem poza proporcją, a czasem senni
Kroczą tak, jak umieją przez życie

Dzikowo, 13.01.2025 r.


</pre>
