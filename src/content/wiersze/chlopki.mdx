---
title: 'Chłopki'
description: 'Ankieta społeczna'
pubDate: '06.05.2024'
heroImage: '/oldwoman.jpg'
---
<pre>
  
Chłopki

Idą, ramię w ramię
Kobiety zgarbione
Na drugim planie
Nikt ich nie dźwiga
Nie karmi, nie głaszcze
Powyciągane swetry
Eleganckie do ziemi płaszcze

Idą, ramię w ramię, młode
Wysoko czoło, do góry brodę
Nikt im nie mówi
Nie śpiewa w zachwycie
Jak piękne mają życie

Dzień za dniem
Bycie w niebycie

Idą, ramię w ramię 
Kolano na kolanie
Już nie na sianie
Lecz na betonie
W murach dostatku
Powolne trwanie

Idą, ramię w ramię
Przyszłości rusałki
Ich głos zmęczony, miałki
Matki karmiące
Pracujące, drżące
Obsługujące
Automatyczne pralki

Idą, ramię w ramię
Przez drogi, przez pola
Przez góry, przez lasy
Choć inne czasy
Tą samą
Ścieżką wydeptaną
Chłopki

Niech Bóg 
Ma Was w swojej opiece

Toruń, 5.06.2024 r.

</pre>
