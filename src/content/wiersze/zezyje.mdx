---
title: 'Że żyję'
description: 'Z pamiętnika zielarki'
pubDate: '01.09.2025'
heroImage: '/whitedeer.jpg'
---
<pre>
 Że żyję

Że żyję i trwam 
Jestem wdzięczna każdego dnia
Panie Boże 
Od wszystkich istot zagubionych

Że myślę i gnam
Gdzie mnie wichura poniesie
Może tu, a może tam
Panie Losie 
Od wszystkich losów nieznanych

Że idę podnosząc nogi
Wysoko, choć sypią kłody
Choć śniegiem wieje, błoto po pas
Idę tam
Gdzie w dali dnieje
Panie Mroku
Od wszystkich mroków nocy

Że śpiewam i gram
Wraz z cykadami na łące
A głos mój coraz mocniejszy
Przebija echo melodii nocy
Pozdrawiam Cię 
Panie Świcie
Od wszystkich cichych świtów

Że ruszam z miejsca
I mam
Siłę, by zrobić kolejny krok
Choć ciąży jak buty z ołowiu
Każdy następny zmierzch i świt
Pani Matko
Od wszystkich istot pogrążonych
W zwykłym trudzie życia

Że żyję i trwam
Jestem wdzięczna 
Każdego dnia
Panie Boże 
Od wszystkich istot pogubionych

Dzikowo, 9.01.2025 r.

</pre>
